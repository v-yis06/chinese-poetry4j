[
    {
    "author": "太宗皇帝",
    "paragraphs": [
        "秦川雄帝宅，函谷壯皇居。",
        "綺殿千尋起，離宮百雉餘。",
        "連甍遙接漢，飛觀迥凌虛。",
        "雲日隱層闕，風煙出綺疎。"
    ],
    "title": "帝京篇十首 一",
    "id": "3ad6d468-7ff1-4a7b-8b24-a27d70d00ed4"
},
    {
        "author": "太宗皇帝",
        "paragraphs": [
            "巖廊罷機務，崇文聊駐輦。",
            "玉匣啓龍圖，金繩披鳳篆。",
            "韋編斷仍續，縹帙舒還卷。",
            "對此乃淹留，欹案觀墳典。"
        ],
        "title": "帝京篇十首 二",
        "id": "13e72581-968b-457f-b381-a3b7d95b8b7c"
    },
    {
        "author": "太宗皇帝",
        "paragraphs": [
            "移步出詞林，停輿欣武宴。",
            "琱弓寫明月，駿馬疑流電。",
            "驚雁落虛弦，啼猿悲急箭。",
            "閱賞誠多美，於茲乃忘倦。"
        ],
        "title": "帝京篇十首 三",
        "id": "a7ff247d-a11c-4ca9-a22f-ca420b8c537c"
    }
]